DE RE SCENICA IN AESCHYLI ORESTEA.

[Edita est haec dissertatio anno MDCCCXLVL]

Ex quo Volgangus Gocthius Euripidis Iphigeniam nostri aevi ingenio
accommodatam in scenam emisit, Fridericus autem Schillerus recentioris
historiae argumentis imitari Graecorum tragoedias studuit, ex parte via
videbatur monstrata esse quam ingrederentur qui posthac essent tragoe-
dias scripturi. Non exstitit tamen qui rem inchoatam perficeret: quippe
nec satis cognitae erant leges Graecae tragoediae, et deterrebat chori
usus, quem Goetliius scite effugerat choricis partibus in Iphigeniam trans-
latis, Nuper demnm ipsa Graeca tragoedia laudabili conatu in theatrum
producta, quamquam in potissimis quibusdam rebus erratum erat, tamen
ita hominibus ostendit quanta vis sit antiquae simplicitatis, ut etiam qui
novitate primo stupuerant tardiores et hebetiores animi, mox incredibili-
ter se commotos esse faterentur. Iam vero audimus etiam integram illam
trilogiam, quae sola servata est, in brevius contractam theatro traditum
iri: quam in patriam linguam transferre iussum loannem Franzium quum
videam auctoritate Ο. Mtilleri et Ι. Gust. Droysenii permotum adscivisse
quae hi viri incredibilia commenti sunt, operae pretium duxi de re sce-
nica in istis tragoediis pauca disserere. Accidit enim illis, ut, quum
omnia quam accuratissime exornare cuperent, antiqua cum hodiernis
commutarent, putarentque, quae nunc sortasse placeant, etiam Graecis
ante plus quam duo annorum milia placuisse. Verum in ea re levitas et
cursim peragratac antiquitatis ostentatio, nou peritia et studium veritatis
cernitur. Facile est tingere quae saeta esse potuerint (ct non haec tan-
tum, sed etiam quae ne potuerunt quidem fieri pro veris vendita vide-
mus): verum qui non lusus luxuriantium ingeniorum, sed res testatas aut
iusta ratiocinatione inventas repraesentare volent, eos non decet proferre
qnae neque an fuerint sciunt, et, si (Quaererem, aut non fuisse, aut multo
aliter' comparata invenirent. lta quis credat Furias in Eumenidihus foeda
illa speeie introductas esse quam pictam dedit C. A. Bottigerus, neque

